---
title: Integritetsmeddelande
description: Information kring vilka rättigheter du har gällande din personliga integritet
keywords: dataskydd, integritet
image: /assets/img/fb_logo.png
active: none
bc: {
    "/" : "Start"
    }
---
<section class="page_header" id="tools" data-magellan-target="tools">
    <div class="row align-center">
        <div class="large-10  columns">
            <h1>Behandling av personuppgifter</h1>
            <p>Denna webbplats bedrivs av Region Halland. Region Halland värnar om att skydda din
            personliga integritet. Detta integritetsmeddelande förklarar hur Region Halland samlar in och hanterar dina personuppgifter
            när du besöker denna webbplats, varför vi gör detta och hur du kan utöva dina
            rättigheter.</p>

        </div>
    </div>
</section>
<div class="alternate">

    <section>
        <div class="row align-center">
            <div class="large-10  columns">



                <h2>Vem är personuppgiftsansvarig?</h2>

                <p>Inom Region Halland är varje nämnd och styrelse personuppgiftsansvarig för de
                personuppgiftsbehandlingar som sker inom respektive verksamhet. Ansvarig nämnd
                för denna webbplats är Regionstyrelsen, Box 517, 301 80 Halmstad med org.nr.
                232100-0115. </p>

                <h2>Vad är en
                personuppgift?</h2>

                <p>All slags
                information som direkt eller indirekt kan hänföras till en fysisk person som är
                i livet är personuppgifter. Exempel på personuppgifter kan vara personnamn,
                personnummer, mailadress och postadress. Likaså är foton och ljudupptagningar
                på individer som behandlas i dator personuppgifter även om inga namn nämns,
                liksom elektroniska identiteter; exempelvis ip-nummer.</p>

                <h2>Vad är en
                behandling?</h2>

                <p>Med
                behandling menas alla åtgärder som kan vidtas beträffande personuppgifter,
                oberoende av om de utförs automatiserat eller ej. Exempel på behandling är
                insamling, registrering, organisering, strukturering, lagring, bearbetning,
                överföring och radering.</p>

                <h2>Hur behandlar vi dina
                personuppgifter?</h2>

                <p>När du
                besöker denna webbplats samlar vi in webbstatistik som innehåller nätidentifierare,
                som exempelvis ip-nummer och cookies, samt tidsstämplar. Detta gör vi i syfte
                att sammanställa statistik över hur många användare som besöker webbplatsen.
                Den rättsliga grunden för denna behandling är vårt berättigade intresse att
                veta hur webbplatsen används. </p>

                <p>För att
                tillgodose säkerheten på webbplatsen samlar vi in webbloggar som innehåller
                nätidentifierare och tidsstämplar. Webbloggarna kan också användas för att
                upptäcka eller förhindra olika typer av olaglig användning, för att förhindra
                missbruk av tjänster samt för att upptäcka och förhindra spridning av virus,
                spam och trojaner. Den rättsliga grunden för denna behandling är vårt
                berättigade intresse att upprätthålla säkerheten av webbplatsen. </p>

                <p>Webbplatsen använder
                cookies för att behandla dina personuppgifter på det sätt som beskrivs i detta
                integritetsmeddelande. Du kan läsa mer om vilka cookies vi använder och för
                vilka syften i webbplatsens information <a href="/cookies.html">Om
                Cookies</a>.</p>

                <h2>Hur länge sparar vi dina
                personuppgifter?</h2>

                <p>Personuppgifter
                sparas så länge de är nödvändiga för ändamålet. Därefter beror det på gällande
                arkiv- och gallringsregler vad som kan raderas och vad som ska bevaras när
                uppgifterna förekommer i allmänna handlingar. Personuppgifter av ringa eller
                tillfällig betydelse raderas då de inte längre är aktuella enligt gällande
                gallringsbeslut för Region Halland.</p>

                <p>Du kan läsa
                mer om vilka lagringstider som gäller för behandlingen av dina personuppgifter i
                Region Hallands dokumenthanteringsplaner.</p>

                <h2>Vem delar vi dina personuppgifter
                med?</h2>

                <p>I de situationer
                det är nödvändigt för att Region Halland ska kunna bedriva regionens verksamhet
                delar vi dina personuppgifter med andra företag som är så kallade
                personuppgiftsbiträden till oss. När dina personuppgifter delas med personuppgiftsbiträden
                sker det endast för ändamål som är förenliga med de ändamål för vilka Region
                Halland har samlat in informationen. </p>

                <p>Region
                Halland delar även dina personuppgifter med företag eller andra organisationer
                som är självständigt personuppgiftsansvariga. När dina personuppgifter delas
                med självständigt personuppgiftsansvariga sker det endast för att Region
                Halland ska kunna uppfylla regionens uppdrag, eller för att vi är skyldiga att
                göra det enligt lag. </p>

                <h2>Var behandlar vi dina
                personuppgifter?</h2>

                <p>Region
                Halland strävar alltid efter att behandla dina personuppgifter i Sverige eller inom
                EU/EES. Ibland kan Region Halland dock vara tvungna att överföra dina
                personuppgifter till ett land utanför EU/EES, exempelvis om vi delar dina
                personuppgifter med en leverantör som är etablerad eller lagrar personuppgifterna
                i ett land utanför EU/EES. Oavsett i vilket land dina personuppgifter behandlas
                vidtar Region Halland alla rimliga legala, tekniska och organisatoriska åtgärder
                för att säkerställa att skyddsnivån är densamma som inom EU/EES. </p>

                <p>I de fall
                personuppgifter behandlas utanför EU/EES garanteras skyddsnivån antingen genom
                ett beslut från EU-kommissionen om att landet ifråga säkerställer en adekvat
                skyddsnivå eller genom användandet av s.k. lämpliga skyddsåtgärder. Exempel på
                lämpliga skyddsåtgärder är standardavtalsklausuler eller bindande
                företagsbestämmelser. Om du vill få en kopia av de skyddsåtgärder som har
                vidtagits eller information om var dessa har gjorts tillgängliga är du
                välkommen att kontakta oss.  </p>

                <h2>Hur
                skyddas dina uppgifter?  </h2>

                <p>Region
                Halland värnar om din integritet. Region Halland arbetar därför ständigt med
                att vidta alla lämpliga tekniska och organisatoriska åtgärder som i varje
                enskilt fall krävs för att skydda dina personuppgifter och i övrigt säkerställa
                att behandlingen sker enligt gällande lag.  </p>

                <h2>Offentlighetsprincipen</h2>

                <p>Region
                Halland omfattas av offentlighetsprincipen, vilket bland annat innebär att
                meddelanden som skickas till oss normalt blir allmänna handlingar. Region
                Halland är skyldig att på begäran lämna ut uppgifter i allmänna handlingar,
                såvida inte uppgifterna omfattas av sekretess. Reglerna om allmänna handlingars
                offentlighet och arkivregler kan även innebära begränsningar i vissa av dina rättigheter
                avseende dina personuppgifter.</p>

                <h2>Vad har du för rättigheter?</h2>

                <p>Såsom fysisk
                person, med personuppgifter som behandlas av Region Halland, har du flertalet
                rättigheter avseende dina personuppgifter. Nedan beskriver vi vilka val och
                möjligheter du har, och hur du kan utöva dessa rättigheter i samband med Region
                Hallands behandling av dina personuppgifter.</p>

                <h3>Rätt till
                tillgång</h3>

                <p>Du har rätt
                att få tillgång till dina personuppgifter. Om du önskar information om vilka
                personuppgifter Region Halland behandlar om dig kan du alltid begära detta i
                form av ett registerutdrag. Du kommer att få svar inom en månad från det att
                ansökan gjordes. </p>
                <h3>
                Rätt till
                rättelse</h3>

                <p>Om du
                uppmärksammar felaktig, missvisande eller icke-komplett information om dig
                själv kan du begära rättelse. </p>
                <h3>
                Rätt att
                bli raderad   </h3>

                <p>I vissa situationer
                har du rätt att begära att få dina personuppgifter raderade (”rätten att bli
                bortglömd”), till exempel om dina personuppgifter har behandlats olagligt. Du
                kan dock inte få dina uppgifter raderade om det finns rättsliga skyldigheter
                eller rättigheter för oss att behålla uppgifterna eller om behandlingen sker i
                enlighet offentlighets- och sekretesslagen. </p>
                <h3>
                Rätt till
                begränsning</h3>

                <p>I vissa situationer
                har du rätt att kräva att behandlingen av dina uppgifter begränsas. Om du
                exempelvis bestrider att personuppgifterna Region Halland behandlar är korrekta
                kan du begära en begränsad behandling under den tid Region Halland behöver för
                att kontrollera huruvida personuppgifterna är korrekta. </p>
                <h3>
                Rätt till
                dataportabilitet</h3>

                <p>Om du
                självmant lämnat uppgifter till oss har du i vissa situationer rätt att få ut
                och använda dina uppgifter på annat håll (”rätten till dataportabilitet”). Vid
                dessa tillfällen har Region Halland en skyldighet att underlätta en sådan
                överflyttning av uppgifterna. En förutsättning är att Region Halland behandlar
                personuppgifterna med stöd av samtycke eller för att uppfylla ett avtal med
                dig. Personuppgifterna kommer då att lämnas ut i ett användbart format. </p>

                <h3>Rätt till invändning</h3>

                <p>I vissa fall har du rätt
                att invända mot behandling av dina uppgifter. Om sådan omständighet föreligger
                får Region Halland endast fortsätta behandla
                uppgifterna om det går att visa att det finns tvingande berättigade skäl till
                att uppgifterna måste behandlas. </p>

                <h3>Återkalla samtycke  </h3>

                <p>Om du har
                lämnat ditt samtycke för behandling av dina personuppgifter har du rätt att när
                som helst återkalla detta samtycke. </p>

                <h2>Klagomål</h2>

                <p>Om du är
                missnöjd med Region Hallands behandling av dina personuppgifter kan du inge ett
                klagomål till Region Halland eller till Datainspektionen. </p>

                <h2>Hur utövar du dina rättigheter?  </h2>

                <p>Om du vill
                använda någon av rättigheterna ovan är du välkommen att kontakta Region
                Hallands dataskyddsombud. Om du istället vill lämna ett klagomål till en
                tillsynsmyndighet ber vi dig kontakta Datainspektionen. Kontaktuppgifter till
                Datainspektionen hittar du på <a href="http://www.datainspektionen.se">www.datainspektionen.se</a>. Där finns också mer information om
                dataskyddsförordningen.</p>

                <h2>Ändringar i detta
                integritetsmeddelande</h2>

                <p>Region
                Halland gör löpande ändringar i detta integritetsmeddelande. En ny version blir
                gällande när den görs tillgänglig på denna webbplats.</p>

                <h2>Dataskyddsombud</h2>

                <p>Region Hallands dataskyddsombud ansvarar för
                dataskyddsfrågor. Om du har några frågor kring denna information, behandlingen
                av dina personuppgifter eller hur du kan utöva dina rättigheter är du välkommen
                att kontakta regionens dataskyddsombud på</p>
                <p>
                Dataskyddsenheten Region Halland  <br>
                Tfn: 035-13 10 00  <br>
                E-post: <a href="mailto:dataskydd@regionhalland.se">dataskydd@regionhalland.se</a><br>
                </p>

                <h2>Mer information om Region
                Hallands behandling av personuppgifter</h2>

                <p>Om du vill
                veta mer om hur Region Halland behandlar personuppgifter, även i andra
                sammanhang än denna webbplats, besök gärna <a
                href="https://regionhalland.se/om-region-halland/organisation/dataskydd/">www.regionhalland.se/om-region-halland/organisation/dataskydd/</a></p>


                <p>Uppdaterad 2019-02-08</p>
            </div>
        </div>
    </section>

</div>
